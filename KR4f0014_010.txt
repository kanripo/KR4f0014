# -*- mode: mandoku-view; -*-
#+TITLE: 湯子遺書
#+DATE: 2015-08-25 00:28:31.244248
#+PROPERTY: ID KR4f0014
#+PROPERTY: BASEEDITION WYG    
#+PROPERTY: JUAN 卷十
<pb:KR4f0014_WYG_010-1a>¶
欽定四庫全書¶
　湯子遺書巻十　　　　　工部尚書湯斌撰¶
　　詩¶
　　　詠史¶
崑崙有瑤樹丹鳯翔其杪朝餐𤣥圃露暮宿星辰表皓¶
月滿晴空羽翮何縹緲我愛徐孺子清脩自皎皎韜精¶
在南郡髙卧白雲曉羣賢方碌碌誰能測渺杳郭泰奨¶
人倫申屠躭林沼浩然凌雲姿豈復虞繒&KR1508;¶
<pb:KR4f0014_WYG_010-1b>¶
　　　夏日詠懐¶
初夏朝氣清緑隂映竹閣好鳥時来集微風散林薄養¶
疴豐暇日坐臥對雲壑圗書紛几席茗椀常間錯偶爾¶
屬篇章怡情志簡畧採藥支短笻尋泉踏芒屩豈曰謝¶
浮榮明志貴澹泊世人逐妄跡真源誰啟鑰柱史崇虚¶
無金仙戒執著大道本淵㣲㑹心在寂寞矜智適成愚¶
要窅何由度鬱鬱南澗松百丈巖如削遙望浮雲中縹¶
緲飛白鶴於斯悟至理俯仰増遼廓¶
<pb:KR4f0014_WYG_010-2a>¶
　　　金陵别姜西𬈑¶
憶昨桂發時遇子梁谿上攜手遊名園登髙共眺賞我行¶
到白門夜月苦懐想落葉禪房寂忽聞扣門響相見各歡¶
然秉燭對書幌髙樓恣嘯詠古道互推奬鍾阜鬱嵯峨秦¶
淮平如掌信美非吾鄉兹晨理歸槳送我大江濱悲歌何¶
慨慷世事本浮雲素心貴不爽願言各努力庶足慰吾黨¶
　　　題張鞠存見示鄉賢合祀傳¶
昔明神廟時海内正清宴學術半瞿曇文章競藻絢淮上¶
<pb:KR4f0014_WYG_010-2b>¶
有張公峩峩邦之彦早年登朝著&KR0877;香侍紫殿典禮佐秩¶
宗矯矯人争羨抗疏定皇儲慷慨淚如霰藩封宗派清文¶
體為一變權貴咸側目拂袖歸鄉縣卧看東山雲丹鉛手不¶
倦再世得農部家學源流衍經術接曲江五車皆貫穿姓¶
字重賢書才華一時擅對䇿繼董賈當宁數稱善正值國¶
歩艱中原日飛箭誰為籌軍需飽騰資酣戰辛苦期報國¶
家憂謝弔唁墨縗更登陴江淮明組練至今鄉閭間童髦¶
頌徳徧爼豆並黌宫春秋報祀延令子當朝傑偕余南宫¶
<pb:KR4f0014_WYG_010-3a>¶
薦聨轡趨金闕情懐自繾綣相對二十年尺素無由轉奉¶
詔徴文學公名如雷電更有嗣君賢綵筆益葱蒨聨篇¶
復累軸字字重黄絹父子登蒲輪史冊亦罕見余也樗¶
散姿甘老農圃賤濫竽何慚惶待放歸耕便相見叙闊¶
蹤示我鄉賢傳再邦仰遺徽偉績何能撰他年過淮上¶
芳樽或可奠¶
　　　送黄俞邵聞訃南歸¶
揮淚向河梁燕山暮凝雪握手送君歸欲語聲嗚咽定¶
<pb:KR4f0014_WYG_010-3b>¶
交十載餘千里音書闊今夏再相遇一見驚華髮君家¶
書盈屋石倉未足埒縹緗充畫棟一一為我揭編目近¶
七萬真贋俱能别太母年最髙賢明女中傑喜君有良¶
朋美酒為我設時余憩僧廬徃来無間缺攜書上小舟¶
髙吟青谿月樓頭相顧笑笙簫為暫歇是時有明詔徴¶
聘到巗穴使者頻至門敦趨日彌切同人相勸駕君懐¶
獨惙惙向余垂涕言老母年将耋捧檄雖有心中情難¶
委決惟母察其情治装勿使輟讀書逢¶
<pb:KR4f0014_WYG_010-4a>¶
聖主致身貴蚤達何況旁求殷乃自甘汩没我力尚未¶
衰猶可自存活君聞母訓言躊躇未忍發遲廻復浹旬¶
母意終難越予乆卧烟蘿才力最薄劣¶
盛朝廣摉羅亦預徵書末先後至京師相期砥素節君¶
文髙揚馬聲名動朝列上卿求識面招邀多賢哲一日¶
過余邸顔色暗如鐵云具陳情章未得達¶
天闕出稿以相示一字一泣血三日不相見麻衣腰垂¶
絰乃是凶問来長號肝腸裂唁賻自元宰走弔冠裳白¶
<pb:KR4f0014_WYG_010-4b>¶
余感賢母徳淚下不能竭憶昔十年時君表我母烈大¶
筆真如椽幽𡨕亦感徹我抱終天恨較君更慘絶今日¶
送君歸嚴飇正凜冽痩影何蕭條黯淡桑乾陌努力慎¶
自愛宗祊一身孑母志終當酬毋使性空滅遙望石城¶
雲愁闇為君結¶
　　　賦得黄花晚節香¶
秋氣凜凜露為霜獨見孤英帶晩涼絳葉飄零依碧澗¶
參差鴻雁滿寒塘碧澗寒塘憶昔日芳枝葳㽔金莖宻¶
<pb:KR4f0014_WYG_010-5a>¶
雲錦髙張霞霧舉遊絲摇曳花欲語過眼繁華曽幾時¶
百卉具腓今何許寒圃蕭條秋風凄玉蘂繁香疎逕齊¶
自有髙松同晩嵗還須竹影傍清畦獨立秋光甘自媚¶
安能鬭彩桃李蹊況得長近幽人屋霜根冷枝結幽獨¶
君不見梧桐百丈宿鸞鳯金井葉飄空碌碌¶
　　　送陳别駕¶
自余結茆東澗側往来車盖不相識使君下馬入深林¶
髙譚蘿薜為生色大幅長篇掛素壁鄰翁相見各自失¶
<pb:KR4f0014_WYG_010-5b>¶
平生性僻耽丘壑十年未履郡齋閾知君為政最風流¶
雪苑桑麻清露濕忽傳使君聞雙訃逺近父老淚沾臆¶
云昔板輿迎養時萊衣進酒樂何極髙堂忽動枌榆念¶
萬里舟車隨不得馬嘶嶺上白雲曉帆落江邉村樹黑¶
此時海内尚昇平逰子南望情嘿嘿一旦烽火照三山¶
闗河咫尺分南北梁園閩海春復秋夢想何由生羽翼¶
今年銀漢洗甲兵家書纔到顔如墨淚灑庭梧枝盡枯¶
童叟赴唁路途塞更聞羣鳥百千翎繞署哀鳴聲不息¶
<pb:KR4f0014_WYG_010-6a>¶
古来至孝格天人冬笋江魚紀史筆眼見此事最分明¶
一時賦詠傾鄉國我聞此言歎且泣送君南陌百端集¶
吴江水碧越山青一路望君情惻惻¶
　　　長安春日行¶
錦繡山河千里壯龍文氣結九重開流雲遲日春光暖¶
御栁搖颺傍露臺京都自昔稱佳麗城中半是王侯第¶
峻閣重樓夾道懸雲房霧宇相虧蔽上林更接西山色¶
峰疊翠黛烟凝濕朝霞片片藹燕闗照耀金莖淑氣入¶
<pb:KR4f0014_WYG_010-6b>¶
九陌三條香雲起萬户千門春色裏雕楹銀牓暎花紅¶
光射御溝爛若綺是時¶
至尊坐玉清柏梁賦罷奏咸英爐煙縹緲鸞斾動晨旭¶
黄扉瑞靄平詞臣侍從承清宴珥筆數上南薰殿下直¶
從容歸鳯池傳呼應制文章善只今海内正消兵滇池¶
劍閣掃欃槍壯士不賦從軍樂野老惟聞布穀聲¶
聖人制作追謨誥一朝寮友似嚶鳴微臣竊幸逢景運¶
願作衢謠隨玉笙¶
<pb:KR4f0014_WYG_010-7a>¶
　　　送富雲麓請假歸閩¶
我昔退耕在南畝先生聞望齊北斗千里贈言古道存¶
朝夕奉持如璚玖重到承明又幾年追隨劍珮良非偶¶
朝罷同看太液雲五更聴漏闕門久容臺政簡晝多閒¶
一巻青編常在手探道欲過羲皇前論詩不作風雅後¶
聖朝禮樂繼唐虞夙夜寅清功不朽月明紫帽動歸心¶
忍上離亭為折栁閩海迢迢萬里餘勸君更進燕山酒¶
至尊稽古資元臣肯使山中遺夀耉願公且莫戀雲松¶
<pb:KR4f0014_WYG_010-7b>¶
經綸黄閣誰當右倘過清溪遇李膺(謂厚菴/先生)為問可御¶
蒲輪否¶
　　　汪鈍翁六十初度¶
先生家鄰具區澤萬頃琉璃界天白異書捫腹五千巻¶
海内共推文章伯六經同異識指歸妙義微言恣探索¶
往余卧病睢陽城南望茂苑風生腋同時應¶
召到京華旅舍蕭條數晨夕史局編摩一載餘接膝談¶
讌曽莫逆共抽金匱論興衰獨秉霜毫判心迹扶風筆¶
<pb:KR4f0014_WYG_010-8a>¶
削詎専長龍門述作無殊格先生體貌清且癯雙瞳剪¶
水神奕奕閉户文成三百篇一朝紙貴長安陌塵埃難¶
嬰曠士懐片帆歸向五湖宅㡬回延竚想瑶華路逺何¶
由生羽翮昨年奉使過浙西廻艫蹔作姑蘇客先生髙¶
臥聞我来披衣攜手話疇昔月出三更虎阜曉睥睨千¶
秋興莫釋扁舟送我上河梁風苦霜清歎暌隔雲山有¶
約計難成惆悵髙天空跼蹐頭白汗青杳無期浮生浪¶
度竟何益聞君甲子正初周山中樂事良不易雨後寒¶
<pb:KR4f0014_WYG_010-8b>¶
烟拂釣竿花時芳草侵遊屐河豚欲上鮆魚肥子弟門¶
生環講席我欲從之路阻修側身一望吴江碧¶
　　　順治九年七月二十日¶
上駕親出郊外諭遣定逺大將軍敬謹親王及諸將南¶
　　　　征應制(壬辰七月/御試)¶
聖主崇文徳宗臣事逺征偃戈誠¶
廟算勤武豈¶
皇情為廣薰風化仍期瀚海平曉雲隨¶
<pb:KR4f0014_WYG_010-9a>¶
鳯輦秋月近¶
龍旌湛露分丹禁彤弓錫漢京投醪¶
御酒徹緝衮軍容清湘野懐征斾滄波待洗兵應聞旄¶
羽至率舞拜干城¶
　　　中秋蘿翁齋中讌集¶
僻巷逢迎少惟君得數過爽秋今正半髙友意如何卜¶
宅門相望論文興不磨開樽臨紫桂解帯掛青蘿洗硯¶
索新賦分題和舊歌隔籬見怪石轉逕踏深莎樹杪宿¶
<pb:KR4f0014_WYG_010-9b>¶
鴉動燈前墜葉多舉頭看素魄回盼失銀河銅漏還傳¶
箭金烏漸耀波百年日日醉莫自歎蹉跎¶
　　　省耕¶
夏甸傳遊豫虞廷重省方恤農煩儆戒任土定輸將往¶
牒休堪著¶
興時道自長親推廻黛耜祈穀卜年芳鸞輅乗春𤼵鳯¶
旂拂曙張屬車連迥陌羽葆度横塘郡吏迎僊仗遂師¶
覲衮裳風吹桃葉嫩雲罩麥畦涼曲水瀠軒蓋晴林駐¶
<pb:KR4f0014_WYG_010-10a>¶
鷫鸘咨詢保介切申勸耔耘忙¶
聖澤霑原隰龎眉樂¶
帝鄉寳岐含雨翠髙穗暎霞黄帳殿看馴雉平田認逺¶
楊實函欣亞旅蔀屋富倉箱無逸成¶
天徳思艱邁古皇寛徭恩屢紀賜復史難詳¶
國步登淳古民風躋夀昌舜絃聞慍解堯酒醉衢康共¶
識氤氳氣永覘嵗徳祥豳風今繼響奕葉頌無疆¶
　　　應詔¶
<pb:KR4f0014_WYG_010-10b>¶
御試恭紀四十韻¶
虞帝闢門日鎬京訪洛年䕫龍賡喜起畢散接班聫號¶
令多師古聲華重集賢縹緗充¶
玉几冠珮秩¶
經筵天錫圗書秘春呈雲漢鮮體仁功自懋建極道無¶
前制作開三統清寧撫五絃詩歌諧雅頌翰藻麗山川¶
游衍懐明旦絲綸動象躔鴻儒聚白虎侍史撤金蓮棫¶
樸功施久鈞陶禮樂全旁招窮海澨籲俊及林泉薦引¶
<pb:KR4f0014_WYG_010-11a>¶
寧論地吹嘘不計員公孤方拜讓臺諫復駢肩岳牧搜¶
揚切宰衡啟事連雲巖鶴詔促谷口蒲輪遄緯度占文¶
耀風雷起蟄淵渥洼空駿馬湘沚絶蘅荃盛舉超曩代¶
曠逢豈偶縁自當謹舞蹈何敢尚迍邅耆碩推轅固妙¶
齡儷仲宣朔南咸至止仕隠各無偏争著京都賦競裁¶
羽獵篇月分漕輓米日費水衡錢魚媿馮諼食金羞郭¶
隗先霽陽當禁苑芳樹映華旃典禮¶
臨軒重工寮將事䖍瓊階聞曉奏綵仗遶爐煙五字英¶
<pb:KR4f0014_WYG_010-11b>¶
才著一經舊學傳文成獻¶
黼幄賦就立花磚東壁霞光燦少微淑氣纒¶
龍顔常自喜鳯扇欲徐還不數瀛洲宴儼如紫素旋同¶
聲稱飲瀣野老羨登仙才豈馬卿亞䖍承孝武憐¶
兩朝感際遇一志矢貞堅謳咏休明瑞祈瞻厯數延得¶
賢摛漢頌大寳續唐編遜志期宗傅健行望體乾昭回¶
垂萬禩奕葉奉堯天¶
　　　院中宿直八韻¶
<pb:KR4f0014_WYG_010-12a>¶
清切推丹地瞻依近紫宸龍池鐘漏晩鳯沼月華新古¶
水流霜影宫雲澹玉津¶
聖皇開治象元化正含淳幸備班行後叨承異數頻端¶
貞期拜獻樗散愧冠紳年老才將盡憂多道轉親夜深¶
星斗闊始悟與天隣¶
　　　送林玉巖奉使琉球十二韻¶
水國藩封逺儒臣星使遥鸞章頒絳闕麟繡下青霄嶺¶
路秋花麗閩山宿霧消前驅陳玉節負弩簇金鑣到海¶
<pb:KR4f0014_WYG_010-12b>¶
風常正開帆浪不驕扶桑看湧日蜃市障廻潮島嶼疑¶
神岳京華認斗杓鮫人迎上客卉服護仙橈博望通殊¶
域陸生重漢朝文章堪喻蜀干羽足征苗不數樓船績¶
寧煩銅柱標歸来王㑹日拜手聴簫韶¶
　　　中秋陸處實同年留飲齋中和吴見末韻(二首/)¶
相對話平生開樽聴雨聲客中逢令節林下見交情白¶
社風原古柴桑世不争從来樂志者非是愛逃名¶
别墅仍留憩竹林笑語聲兒童知客意鷗鷺識秋情天¶
<pb:KR4f0014_WYG_010-13a>¶
肯容吾懶拙能免世争他年重過訪不必更通名¶
　　　寄示兒溥(二首/)¶
浪跡真無計門庭汝暫持雨多憐稼悮地下慮牆危官¶
税完應早鄉租催漫遲近聞文體變前輩法須知¶
汝祖墳前樹今年看㡬回叔賢書共讀弟幼酒同杯藥¶
裹宜常曬柴扉莫亂開初冬當返棹候我竹林隈¶
　　　西湖聴荘蝶庵彈琴¶
繋纜孤山下石床理素琴嵐光千嶂滿松影六橋深古¶
<pb:KR4f0014_WYG_010-13b>¶
調傳天籟清弦寄道心曲終人亦静明月照幽襟¶
　　　送陳别駕之南陽¶
送客宛中去行吟驛路紆浮雲髙宻宅古木武侯廬險¶
隘商顔近士風京洛如此鄉兵火後邑井半邱墟¶
　　　家居感懐(四首/)¶
濫綴¶
先朝供奉班平明珥筆待¶
龍顔辟雍進講華旃細籍畆親推黛耜旋南國逺通璚¶
<pb:KR4f0014_WYG_010-14a>¶
海貢西羌不閉玉門闗滄江白髮¶
君門逺悵望髙天未可攀¶
巖闗鎖鑰設咸東指顧河山百二雄華嶽崚嶒髙漢苑¶
渭川波浪注秦宫旌旗閃日貔貅静冠盖連雲蜀道通¶
自是太平多暇日書生何以答¶
皇功¶
蕭條僕馬南安署日倚江樓眺碧岑瘴嶺朝昏雲似墨¶
蠻村草木桂成林歸鄉幸慰趨庭志臥病終違報¶
<pb:KR4f0014_WYG_010-14b>¶
主心一葉扁舟還載石片帆風正自長吟¶
城隅小築避風塵三逕茅齋可寄身藥餌闗心朋舊少¶
青編滿架校讎新傍松叠石平如案裛露看花折贈鄰¶
崖岸年来消減盡荘生齊物不須陳¶
　　　立春¶
冬晴正覺日霜静風轉俄驚節序新倚檻臘梅香欲盡¶
隔溪官栁翠先勻時艱可信滄洲穏老去方知古道真¶
擬待東林鶯語細莫辭華髮醉芳春¶
<pb:KR4f0014_WYG_010-15a>¶
　　　春霽友人以詩相投書此謝之¶
春霽園林暖尚遙石欄殘雪未全消同人詞賦相投贈¶
把巻吟哦慰寂寥箕斗浮名終是幻巢由髙枕不須招¶
眼看藥笋沿溪緑岸幘披襟酒一瓢¶
　　　春日即事(次信菴韻/)¶
杜門久矣謝繁華不道春光取次奢栁市煙籠含宿雨¶
桃村日照散明霞舊蔵禊帖時開玩新註茶經可共誇¶
迸笋當階礙杖屨茅軒小逕不妨斜¶
<pb:KR4f0014_WYG_010-15b>¶
　　　春日感懐兼呈仲方¶
漫説登臨春事饒衡門兩版閉清宵頻聞白帝烽烟暗¶
苦憶朱方鼔角遥憂世何妨同濁醉畏人真欲混漁樵¶
袁安小閣知鄰近箬笠往還不待招¶
　　　崇禎壬午闖寇破寧陵文學翟先生仗節死之¶
　　　　今督學使採輿論祀之鄉賢余感其事聊述¶
　　　　短章紀之¶
成仁本屬中庸事落落乾坤有㡬人天以三綱作砥柱¶
<pb:KR4f0014_WYG_010-16a>¶
士將一死答君親理無兩路須求是節到當頭要認真¶
我至沙隨弔往烈泮宫俎豆肅冠紳¶
　　　新秋雨後抑荘西齋讌集¶
雨歇林溪煙未收凭欄雲物見新秋葉心菓熟紅將綻¶
階面苔深翠欲流碁局頻移竹映榻酒壺好待月登樓¶
惟君最愛清狂客塵世何人識醉遊¶
　　　京口贈友人¶
結宇三江紫岫間薜蘿遶蹬俯澄灣陸機文賦年方少¶
<pb:KR4f0014_WYG_010-16b>¶
陶亮閒情興未慳花滿芳樽留素月牕明綵筆照青山¶
把君一巻吟蕭寺夜雨孤燈好閉闗¶
　　　錫山别賀天士¶
浪跡湖山求友聲文章惟爾重西京一時贈縞多名士¶
千里傳書動上卿對酒方驚秋葉晩登舟已掛片帆輕¶
莫愁别後雲鴻闊梁苑吳江月共明¶
　　　東林寺(二首/)¶
疎雨松林白鶴棲逺公精舍一峯西青楓雲鎖談經洞¶
<pb:KR4f0014_WYG_010-17a>¶
碧水蓮開送客溪法相仍傳阿育記殘碑猶是晉人題¶
石欄把酒懐元亮烟遶柴桑望欲迷¶
參差石勢抱禪扉萬仞羣峯帯落暉碧磵渟泓數磬響¶
白雲縹緲一僧歸閒從苔壁識殘籕静愛風泉坐釣磯¶
五老青牛烟嶂外明年䇿杖莫相違¶
　　　戊午應¶
召入都留别里中親友(二首/)¶
蕭然蘿薜絶雙魚雲外忽傳有鶴書學道原因息翮早¶
<pb:KR4f0014_WYG_010-17b>¶
出山翻悔避名疎幽花谷口遥相映野鷺溪邉迥自如¶
龍尾班行真濟濟拙庸應許歸茅廬¶
簇簇郊闗擁畫輪臨河握手話酸辛藝花選石多同調¶
待漏鳴珂少故人倦鳥寧能歴逺岫歸雲何意覆通津入¶
朝倘得辭簮紱春水還期理釣綸¶
　　　長垣北十里學堂岡有夫子廟相傳四賢言志¶
　　　　處(廟内有党懐英篆/書杏壇二大字)¶
栁陌乍隨岡勢轉杏壇忽傍柏林開轍環魯衛行将老¶
<pb:KR4f0014_WYG_010-18a>¶
道繼唐虞志未灰蝌蚪文銷存屭贔犧尊嵗久剥雲雷¶
階前風雨傳松籟疑是瑟聲入座來¶
　　　送李子徳奉¶
㫖歸養(二首/)¶
薊門疎雨淡秋隂惟爾斯行重古今賦就上林纔賜第¶
表陳東掖蚤抽簪闗河落照鄉山迥驛路鳴蟬野樹深¶
到日髙堂應戲綵御香未散遶衣襟¶
史才經術在闗中¶
<pb:KR4f0014_WYG_010-18b>¶
詔領羣儒集漢宫瞻望白雲子舍在拜違黄闕¶
主恩隆比鄰載酒東臯子(山史/先生)戴笠譚詩甪里翁(亭林/先生)¶
囘首應憐同調客編摩寂寞老揚雄¶
　　　辛酉二月初侍¶
講筵紀事(二首/)¶
文華春殿旭光濃¶
帝簡儒臣侍九重紫禁天章詞煥爛紅雲寳幄語從容¶
細旃風定牙籖啟袞袖香飄玊珮從典學千秋際¶
<pb:KR4f0014_WYG_010-19a>¶
聖主微臣何以稱遭逢¶
御氣氤氲繞¶
玉皇西清霞彩映¶
龍裳經陳謨典¶
天心正學闡勲華¶
帝道昌敢向¶
盛朝稱管晏何須文藻繼班揚恩深覆載安能報誦讀¶
衡茅志未忘¶
<pb:KR4f0014_WYG_010-19b>¶
　　　擬¶
上賜大臣遊温泉詩(四首/)¶
山陵叠翠倚層霄瑞靄晴臨碧澗遙石上泉聲隨玉漏巖¶
邊樹色暎金鑣雲峯逺結盤龍氣瀑水近當踞虎橋一奉¶
恩榮歌鎬燕長從仙蹕聴簫韶¶
碧潭波遶翠微迴帳殿紅雲覆緑苔閬苑烟深朝絳節¶
華清春曉對蓬萊山光獻夀天杯永寳翰騰輝¶
御牓開萬國共瞻隆孝治漫言驪阜重仙臺¶
<pb:KR4f0014_WYG_010-20a>¶
傍巖依岫敞離宫¶
詔賜恩波卿貳同閣道周廻香溜裏衣冠趨步彩雲中¶
不須雕斲傷元化惟有真淳表¶
聖功何事露臺誦漢主萬年儉徳仰¶
皇風¶
薊北烟巒俯大溪甘泉春色接丹梯曉来嵐氣當牕入¶
雨過花光拂座低摇曳霓旌依磵轉參差豹尾與雲齊¶
願將景物同民樂薄海烝生望紫泥¶
<pb:KR4f0014_WYG_010-20b>¶
　　　人日¶
椒花彩勝懶隨人閉户攤書笑此身白首校文嘗午夜¶
寒天㸃易及霜晨節遲(時未/立春)郊栁應含凍雪少村梅可¶
放春稍待西山芳草緑招邀朋輩醉芳辰¶
　　　題畫¶
秋林不厭静髙士自能閒鎮日茅亭下開忩對逺山¶
　　　西来庵題壁¶
禪門深鎖萬松間江上白雲自往還雨過捲簾無餘事¶
<pb:KR4f0014_WYG_010-21a>¶
一編周易對焦山¶
　　　西来庵贈水齋上人(上人舊為/寜夏總兵)¶
白馬西来掃野雲居人誰識舊將軍楞嚴讀罷焚香坐¶
一缽江泉到夜分¶
　　　戲贈¶
飯辦松花芰辦衣同羣鷗鳥渾忘機駝岡不減柴桑社¶
擬剪蓬茅待汝歸¶
　　　贈懐慶太守(二首/)¶
<pb:KR4f0014_WYG_010-21b>¶
野王山路曉雲横一水瀠㢠繞郡清兩岸栁條凝露濕¶
年年常見使君情¶
西門古廟鄴城隂父老笙簫直到今見説行山青似黛¶
濟源争比濁漳深¶
　　詩餘¶
　　　賀新郎(秋思/)¶
雨脚纔收了竹簾開梧桐墜露淡烟如掃一派秋聲吹¶
木末況漸蘋衰楓老問今嵗秋光多少貫酒東臯凝望¶
<pb:KR4f0014_WYG_010-22a>¶
眼看浮雲變幻入林緲思疇昔縈懐抱　空江採得蓴¶
絲好櫂輕舠遙峰隠約放歌霞表世事渾同蕉鹿夢擬¶
向華胥醉倒更説甚桃花源杳白帢青鞵尋釣侶待月¶
生一笛驚鷗鳥悲歡話付溪草¶
　　　滿江紅(後池秋葉蓮/盛開漫賦)¶
藕葉鋪池連隂雨溪流青漲東里叟扶笻還問後渠無¶
恙隨地菰蒲雙鷺宿垂楊半掩波紋上碧烟開映曉弄¶
新妆輕盈状　廬山社幽情漾湓浦岸清風宕似層層¶
<pb:KR4f0014_WYG_010-22b>¶
紅艷美人堪餉月下時聞芳露滴呼兒學作漁郎唱夢¶
醒来十里野塘中遥相望¶
　　　千秋嵗(八月十六/日夜玩月)¶
暮霞成綺又送氷輪起花影裊簾波細輕清河漢色珍¶
重嫦娥意今嵗好今宵賖取明年醉　玉笛情堪寄雲¶
母屏還倚𤓰再削盃重洗紅牙翻舊譜妙舞風吹袂澄¶
露滴盈階桂落天如水¶
　　　滿庭芳(秋日閒居/)¶
<pb:KR4f0014_WYG_010-23a>¶
雲澹霜洲鴈飛葭浦兩行烟𣗳柴門紙窓茅屋秋氣映¶
朝暾壮嵗歸田作賦十餘載髙臥邱園漁樵伴時来問¶
訊紅葉認山村　漫論古今事柴桑谷口往跡猶存但¶
茶香竹裏酒沸松根午榻清眠夢覺看籬畔菊蘂堪飱¶
凭欄坐南華一巻朗咏到黄昏¶
　¶
　¶
　¶
<pb:KR4f0014_WYG_010-23b>¶
　¶
　¶
　¶
　¶
　¶
　¶
　¶
　湯子遺書巻十¶
